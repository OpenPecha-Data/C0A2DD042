Breve lode degli atti del Buddha
Alla tua nascita, o guida di tutti gli umani,
Hai mosso sette passi su questa terra e hai detto:
“In questo mondo sono il supremo”.
A te, o saggio, rendo omaggio!
Per prima cosa sei sceso dal paradiso di Tushita,
E nella regale dimora sei penetrato nel grembo di tua madre;
Nel bosco di Lumbini, o saggio, sei nato:
Al “dio vittorioso fra gli dèi” rendo omaggio!
Trentadue nutrici hanno vegliato su di te a palazzo,
Gli sport hanno occupato la tua giovinezza nella casa dei Shakya;
A Kapilavastu hai preso in moglie Gopa:
A te, ineguagliato nei tre mondi, rendo omaggio!
Alle quattro porte della città ti hanno mostrato i quattro tipi di sofferenza,
E ti sei tagliato i capelli da solo di fronte allo stupa di Vishuddha;
In riva al Nairanjana hai praticato l’ascesi;
A te che sei libero dagli errori derivati dai due oscuramenti, rendo omaggio!
A Rajagriha hai domato un elefante solitario,
A Vaishala le scimmie ti hanno offerto il miele;
A Magadha, o saggio, hai realizzato la buddhità:
A te, in cui è sbocciata la saggezza onnisciente, rendo omaggio!
A Varanasi hai avviato la ruota del Dharma,
E nel bosco di Jeta hai mostrato grandi miracoli.
A Kushinagara la tua mente di saggezza è entrata nel parinirvana:
A te, la cui mente è simile al cielo, rendo omaggio!
Grazie al merito di questa breve lode degli
Atti dell’Illuminato, maestro degli insegnamenti,
Possano le azioni di tutti gli esseri viventi
Divenire pari agli atti dello stesso Sugata.
La preghiera di Yeshe Tsogyal
Namo Guru
Grande Guru, benedicimi
affinché in tutte le mie vite future,
nei palazzi delle terre pure,
possa dedicarmi a te e non essere da te mai separata!
Con inalterabile devozione,
ch'io possa con gioia soddisfare le tue aspirazioni
e ricevere la trasmissione delle tue benedizioni, simili a nettare,
essenza della tua mente, profonda realizzazione.
Possano le benedizioni del tuo Corpo, Parola e Mente
far maturare il mio corpo, la mia parola e la mia mente.
Ch'io possa essere abilitata alle fasi profonde della Creazione e della Perfezione,
e metterle in pratica!
Ch'io possa pacificare i demoni delle visioni distorte,
la malattia, le forze negative e gli ostacoli,
e accrescere il numero dei miei seguaci e le mie risorse,
così che tutte le mie aspirazioni si realizzino!
Nei cimiteri, negli eremi di montagna, e sulle cime innevate
e in altri luoghi dalle caratteristiche giuste
ch'io possa praticare con costanza
la profonda meditazione della visione quintessenziale!
E come risultalto della mia pratica,
possa io portare a compimento le quattro attività
e, soggiogando gli dèi e i rakshasa,
proteggere la dottrina del Buddha!
Che tutti i sublimi insegnamenti spiegati dal Buddha
mi vengano in mente senza sforzo;
e avendo conseguito la più elevata conoscenza,
ch'io possa raggiungere la realizzazione assoluta!
Con il potere della bodhicitta
ch'io possa raccogliere tutti gli essseri sotto la mia influenza,
e grazie alla forza non ostacolabile di questa gemma che esaudisce i desideri
tutti questi contatti diventino pregni di significato !
Con il diffondersi degli insegnamenti del Buddha
si moltiplichino i detentori del lignaggio e coloro che  insegnano il Dharma,
tutti gli esseri siano condotti alla beatitudine,
e tutti i regni diventino terre pure dei buddha!
Sorgano infinite emanazioni
del mio corpo, della mia parola e della mia mente,
per fare il bene di ogni essere senziente
a seconda dei suoi bisogni e delle sue capacità!
In breve, giacché l'insieme di samsara e nirvana,  senza eccezioni,
è inseparabile dalla natura del Guru,
ch'io consegua velocemente la buddhità onnisciente
in cui i tre kaya né si fondono né si separano!
Possano gli esseri senzienti offrire le loro preghiere,
e i lama impartire le loro benedizioni!
Possano gli yidam concedere le realizzazioni,
e le dakini fare predizioni!
Che i protettori del Dharma dissolvano gli ostacoli,
e la dottrina del Buddha possa diffondersi e proliferare.
Che tutti gli esseri stiano bene e siano felici
e pratichino il Dharma giorno e notte.
Che le mete nostre e altrui si compiano spontaneamente!
Grazie a questi meriti interamente puri,
ch'io possa rimescolare gli abissi del samsara, soprattutto i regni inferiori;
non rimaniamo più nell'oceano dell'esistenza
ma insieme realizzamo i tre kaya!
Che il grande e segreto tesoro di tutti i Vittoriosi,
questo insegnamento supremo ed eccellente,
si levi come il sole nel cielo
e si diffonda nel mondo!
Avendo coltivato questa ed altre azioni positive,
ch'io giunga a possedere tutte le qualità perfette della mente di saggezza del Guru glorioso!
Ch'io diventi possente nel propagare il prezioso insegnamento del Buddha!
Avendo conseguito la conoscenza, l'amore e il potere più alti, ch'io diventi un buddha perfetto!
E che tutti gli esseri senzienti dei sei regni siano liberati dal samsara, il grande oceano di sofferenza, e conseguano rapidamente l'eccellente buddhità!
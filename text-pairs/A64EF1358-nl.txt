Gesar – Grote wolken aan offergaven voor voorspoed
Om ah hung! In de ruimte voor mij, te midden van een witte wolk nectar,
is het wensvervullende juweel dat voorspoed doet toenemen:
Gesar, grote koning van de dralha’s,
omringd door Magyal en de rest, terma-meesters en werma’s.
Deze grote verzameling van levensbehoeften, alles wat men nodig heeft aan voedsel, drank en welvaart,
als een bron van de wijsheidsnectar die alles vervult wat men verlangt,
deze onovertroffen en gezegende offerande
bieden wij u aan, Verheven Wezen, Norbu Dradul Tsal, tezamen met uw gevolg;
U ziet helder en duidelijk het geheel van het wereldse bestaan, zonder uitzondering;
boven, onder, of daar tussenin, u draagt alle wezens met uw liefde.
Als een wensvervullend juweel vervult u al onze verlangens.
Uw schare werma’s, vervullers van wensen, brengen wij hulde.
Denk aan ons met mededogen, meester van de machtige drala’s.
Vanuit de diepte van uw onfeilbare en bestendige wijsheidsgeest die is als een juweel,
met een regen van wat wij maar aan welvaart, overvloed, voedsel en rijkdom verlangen,
moge u volledig al onze hoop en verwachting vervullen!
Amitabha Mönlam
Emaho! Amitabha, schitterende boeddha van Grenzeloos Licht,
met rechts Avalokiteshvara, de heer van Groot Mededogen,
en links Vajrapani, de bodhisattva van Kracht;
omringd door ontelbare boeddha’s en bodhisattva’s
op die wonderschone plek van grenzeloze vreugde en geluk:
het hemelse rijk Sukhavati, het paradijs van Grote Gelukzaligheid.
Wanneer het mijn tijd is om dit leven te verlaten,
moge ik dan direct daarheen gaan, zonder wedergeboorten onderweg;
en moge ik, eenmaal daar herboren, Amitabha zelf aanschouwen.
Moge dit gebed, mijn vurige wens,
door de zegen van alle boeddha’s en bodhisattva’s van de tien richtingen
zonder enige belemmering in vervulling gaan!
tadyathā pañcendriya avabodhanāya svāhā
Il cuore di Vajrasattva
Oṃ! Buddha primordiale Samantabhadra, Base dell'essere:
O Vajrasattva, Vajra Tathāgata,
grande eroe, Signore e protettore degli esseri:
rivolgi a noi il tuo amore; guarda a noi con gli occhi della saggezza!
Āḥ! Tutto è, fin dall'inizio, non nato e primordialmente puro,
e tuttavia i pensieri concettuali, sorgendo momentaneamente nelle nostre menti confuse,
causano ignoranza, percezioni dualistiche, trasgressioni e violazioni,
che ora noi confessiamo nella vastità della madre, il dharmadhātu, purezza assoluta!
Vajra! Signore dei segreti, Vajrapāṇi, tu che hai pronunciato l'editto adamantino
di tutti i centomila samaya segreti
del corpo, della parola e della mente: ogni voto infranto, ogni promessa non mantenuta,
riconosciamo e confessiamo con profondo rimorso e rimpianto!
Sattva! Ora che il tempo è trascorso e le trasgressioni sono diventate errori,
e causa di severa retribuzione ordinata
dalle ḍākinī di vajra che hanno tale grave compito,
confesso di aver oscurato questa vita e la prossima accumulando le cause per i grandi inferni!
Hūṃ! Il “Re delle passioni”, grande vajra primordiale,
libero da riferimenti concettuali, al di là delle trasgressioni e della confessione,
è Samantabhadra, il sempre perfetto, la vastità del rigpa,
sempre presente quale spazio del dharmadhātu: Āḥ
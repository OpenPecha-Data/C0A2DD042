Het hart van Vajrasattva
Om! Oorspronkelijke boeddha Samantabhadra, de Grond van zijn:
O Vajrasattva, vajra-tathagata,
heer, grote held en beschermer van wezens:
laat uw liefde naar ons uitgaan, aanschouw ons met ogen van wijsheid!
Ah! Alles is vanaf het begin ongeboren en van oorsprong zuiver;
toch ontstaan in onze verwarde geest vluchtig conceptuele gedachten
die de oorzaken voor onwetendheid, dualistische waarneming, verzwakking en verbreking zijn;
wij bekennen ze nu in de uitgestrektheid van de dharmadhatu-moeder, volkomen zuiverheid!
Vajra! Heer van Geheimen, Vajrapani, die de vajra-voorschriften heeft verkondigd
van alle honderdduizend geheime samaya’s van lichaam, spraak en geest;
elke eed die wij hebben geschonden en elke gelofte die wij hebben verbroken,
erkennen en bekennen wij met de grootste wroeging en de diepste spijt!
Sattva! Nu de tijd is verstreken waarin schendingen zijn gerijpt tot fouten
en oorzaken voor de onverbiddelijke vergelding bevolen door
de vajra-dakini’s, wier strenge taak dit is,
beken ik dat ik verduisteringen in dit leven en het volgende en daarmee oorzaken voor de grote hellen heb vergaard!
Hung! Koning van Hartstocht, de grote oorspronkelijke vajra,
vrij van enige conceptuele referentie en aan elke schending of bekentenis voorbij,
is Samantabhadra, altijd volmaakt, de grote uitgestrektheid van rigpa,
altijd en eeuwig aanwezig als de ruimte van dharmadhatu − ah .
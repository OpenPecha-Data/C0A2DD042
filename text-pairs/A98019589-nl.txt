De korte lofprijzing van de daden van de boeddha
Nadat u was geboren, voornaamste onder de mensen,
zette u zeven passen op deze aarde en zei:
“In deze wereld ben ik de allerhoogste.”
Aan u, o wijsgeer, breng ik hulde!
Eerst daalde u af uit de Tuṣita-hemel,
om in het koninklijke verblijf uw moeders schoot binnen te gaan;
in de hof van Lumbinī, o wijsgeer, werd u geboren:
aan de zegevierende ‘god onder de goden’ breng ik hulde!
In het paleis waren tweeëndertig voedsters die u verzorgden,
uw jeugd bracht u, sport en spel beoefenend, in het huis van de śākya’s door;
in Kapilavastu nam u Gopā tot vrouw:
aan u, die in de drie werelden ongeëvenaard bent, breng ik hulde!
Bij de vier stadspoorten werden u de vier soorten lijden getoond,
en u sneed zelf uw haar af bij de Vishudda-stoepa;
op de oevers van de Nairañjanā deed u uw beoefeningen als asceet:
aan u, die vrij bent van de tekortkomingen van de twee verduisteringen, breng ik hulde!
In Rajagriha temde u een wilde olifant,
in Vaishala boden de apen u honing aan;
in Magadha, o wijsgeer, verwezenlijkte u boeddhaschap:
aan u, in wie alwetende wijsheid tot bloei kwam, breng ik hulde!
In Vārāṇasī draaide u het wiel van de Dharma,
en in de hof van Jeta liet u grote wonderen zien;
in Kuśinagara ging uw wijsheidsgeest over in parinirvāṇa:
aan u, wiens geest als de hemel is, breng ik hulde!
Mogen door de verdienste van deze korte lofprijzing van
de daden van het Verlichte Wezen, Meester van het Onderricht,
de handelirinpochen van alle levende wezens
de daden van de Sugata zelf gaan evenaren.
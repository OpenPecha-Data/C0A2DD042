༄༅། །བླ་སྒྲུབ་ཡེ་ཤེས་དྲྭ་བ་བཞུགས།
ཨཱཿ
ངོ་བོ་ཀ་དག་ཆོས་ཀྱི་སྐུ། །
རང་བཞིན་ལྷུན་གྲུབ་ལོངས་སྤྱོད་རྫོགས། །
ཐུགས་རྗེ་རང་ཤར་སྤྲུལ་པའི་སྐུ། །
སྐུ་གསུམ་ཡེ་རྫོགས་རང་རིག་འདི། །
རང་བྱུང་དོན་གྱི་པདྨ་འབྱུང་། །
གདོད་ནས་རང་དང་འདུ་བྲལ་མེད། །
སྣང་གྲགས་ཆོས་ཉིད་ཡེ་ཤེས་རྩལ། །
འཁོར་འདས་མཚན་མ་རང་སར་གྲོལ། །
འོད་གསལ་རང་བྱུང་གཉུག་མའི་གཤིས། །
སྤངས་ལེན་བྱ་རྩོལ་བྲལ་བའི་སྦུབས། །
མ་བཙལ་ཡེ་རྫོགས་འགྲོ་དོན་གྲུབ། །
རང་བྱུང་རིག་པ་ཨེ་མ་ཧོ། །
ཨོཾ་ཨཱཿཧཱུྃ་བཛྲ་གུ་རུ་པདྨ་སིདྡྷི་ཧཱུྃ།
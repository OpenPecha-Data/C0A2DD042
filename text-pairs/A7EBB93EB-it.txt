54. Il metodo per placare tutte le epidemie, malattie e pandemie, tratto dalle sessanta forme solitarie di Yamāntaka
Appaio sotto forma di Yamāntaka, il pacificatore di Vajra di tutte le malattie,
di colore verde, dai tre occhi e dal sorriso con un accenno d'ira.
Mostro le zanne, e dalle narici emerge un vento di saggezza di cinque colori
che elimina ogni forma di sofferenza.
La parte superiore del mio corpo è nuda con ornamenti d'ossa,
la parte inferiore è avvolta in una veste di seta rossa.
Le mie mani, rilassate nella postura di meditazione,
reggono un elegante vaso ricolmo di nettare medicinale.
In piedi, con le gambe nella postura di equilibrio,
appaio con vivida chiarezza circondato da un fuoco di saggezza sfavillante.
Il bianco Mañjuśrī seduto nel mio cuore indossa gli ornamenti del saṃbhogakāya e regge un vaso colmo di nettare. All’interno del prezioso scrigno del suo cuore
si erge una sillaba Hūṃ di colore bianco sopra un disco di luna.
È circondata da un mantra disposto a mo’ di costellazione di stelle.
La luce della ghirlanda svolge un duplice compito:
in particolare il fulgore della sua luce lunare,
ricolma di nettare puro e rinfrescante,
guarisce e purifica tutte le epidemie, malattie e pandemie,
assieme alle loro rispettive cause e condizioni, per me e per gli altri.
Induce la saggezza di beatitudine e vacuità
e rende manifesto il vajra-kāya incontaminato,
libero per natura da invecchiamento e declino.
om manjushri krodha radhi pana atsaye hung pé
Guida al Narak Kong Shak
Voi tutti, guru vidyādhara e mandala dei buddha pacifici e irati, apparite davanti a me, nel cielo. Vajra samāja!
Possano tutti gli esseri senzienti godere della felicità!
Possano essere liberi da ogni genere di sofferenza!
Possano non restare mai senza gioia e felicità!
e possano realizzare l'assoluta uguaglianza di tutti i fenomeni!
jaḥ hūṃ baṃ hoḥ
In un istante sono trasformato nel glorioso Vajrasattva.
oṃ hūṃ trāṃ hrīḥ a
Formatesi dall'unione di sostanze pure e samādhi, queste nuvole di offerte esterne, interne e segrete hanno la natura essenziale del nettare della saggezza, ma appaiono come un inesauribile accumulo simile a nubi, che include ogni varietà di stimolanti sensoriali, e si espande e cresce fino a diventare un'immensa manifestazione di offerte, come quelle del bodhisattva Samantabhadra.
namaḥ sarvatathāgatebhyo viśva-mukhebhyaḥ sarvathā-khaṃ udgate spharaṇa imaṃ gagana-khaṃ svāhā
Dal mio cuore emanano raggi di luce ad invocare, nel cielo di fronte a me, le vaste assemblee dei maestri vidyādhara, dei vittoriosi pacifici e irati, delle deità delle tre radici e dei protettori del dharma. Vajra samaja!
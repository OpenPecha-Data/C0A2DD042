摩訶咕如（巍巍上師）祈請文
南無咕如！（敬禮上師）
摩訶咕如加持力
令我生生世世中
皆於淨土宮殿內
依止上師不相離
虔敬如一無起伏
願能承事令師喜
復得甚深之意趣
意藏加持甘露教
願師身語意加持
令我成熟身口意
復於甚深生圓法
皆能成辦自在力
願息邪見與魔眾
疾病魑魅諸障息
眷屬受用咸增上
心願如意悉成就
寒林茅棚雪山間
願於此等圓滿地
常得修持甚深法
三昧意趣之精粹
願以修持所成果
四種事業皆成就
差遣鬼神如僕使
守護佛陀之法教
導師所說諸正法
願能無勤現心中
願獲遍智最無上
具足最勝之證悟
願以菩提心緣起
懷攝眾生盡無餘
願以無礙如意寶
凡所結緣皆具義
願以佛教廣弘力
傳承說法得增廣
令諸有情臻樂境
清淨一切諸剎土
一一所化意境中
願我能以身口意
現出無量應化身
隨其種類而調伏
總之輪涅盡無餘
皆與咕如無差殊
願能速疾證遍知
三身佛果無合離
惟願眾生皆祈請
惟願上師賜加持
惟願本尊賜悉地
惟願空行賜授記
惟願護法除障礙
惟願佛陀教法得廣弘
惟願一切眾生享康樂
惟願日夜受用於妙法
惟願自他二利任運成
願此自然清淨善
能令輪迴得根除
不復住於三有海
眾皆現前三身果
一切諸佛大密藏
即此最勝無上教
願其如日現虛空
增廣弘傳一切處
願能生起　我此善根　其餘善根　亦皆能生
復能圓滿　吉祥上師　一切心願　功德圓具
願能成為　具力士夫　能令佛陀　珍貴法教廣弘增上
願能究竟　智慧大悲　及威神力　成就圓滿正覺
願能救度　住六道中　一切有情　令其出離輪迴苦海　復能速疾　現前證得　圓滿佛果
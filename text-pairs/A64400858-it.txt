Allontanare gli ostacoli con Sitātapatrā
Bhagavatī Sitātapatrā, e voi, schiere di deità del suo seguito,
con il vostro potere e la vostra forza che non conoscono ostacoli,
e con la forza delle vostre aspirazioni compassionevoli,
soddisfate queste nostre preghiere:
fate che gli insegnamenti del Buddha fioriscano,
e che tutti gli esseri senzienti siano felici!
Dai nostri mecenati e da coloro che ci circondano,
tragedie e disastri siano allontanati!
Tutti i segni maleauguranti che compaiono nei sogni siano dissolti!
I presagi e le circostanze maleauguranti siano allontanati!
La malevolenza e il male causato dai nemici e dalle forze ostili siano allontanati!
Gli ottantaquattro brutti presagi siano allontanati!
Le 360 forme di sofferenza quotidiana siano allontanate!
I 404 tipi di malattia 2 siano allontanati!
Gli 80.000 tipi di forze creatrici di ostacoli siano allontanati!
Gli otto tipi di morte prematura siano allontanati!
Le disgrazie iniziali siano allontanate! 3
Le disgrazie ricorrenti siano allontanate! 4
I conflitti mortali siano allontanati!
Le disgrazie derivate dal non aver rispettato gli spiriti ancestrali siano allontanate!
Le malattie di uomini e donne siano allontanate!
Le perdite dei nostri beni siano allontanate!
Le calamità atmosferiche siano allontanate!
Le calamità che riguardano la Terra siano allontanate!
I segni sfavorevoli nei quadranti e nei trigrammi astrologici siano allontanati!
Gli ostacoli astrologici e le calamità ricorrenti siano allontanati!
I versi che salvarono i Sakya dalla malattia: una preghiera per pacificare la paura della malattia
Che tutte le malattie da cui le menti degli esseri senzienti sono perturbate,
risultato del karma e di condizioni temporanee,
quale il male inflitto dagli spiriti, dalla malattia e dagli elementi,
mai accadano nei regni di questo mondo.
Che tutte le sofferenze dovute a malattie che mettono a rischio la vita,
e che, come il macellaio che conduce un animale al macello,
separano in un solo istante il corpo dalla mente,
mai accadano nei regni di questo mondo.
Che tutti gli esseri incarnati siano al riparo dal male,
dalle malattie acute, croniche e infettive
il cui solo nome può incutere lo stesso terrore
che avremmo nelle fauci di Yama, il Signore della morte.
Che le 80.000 classi dei malvagi creatori di ostacoli,
i 360 spiriti malevoli che colpiscono senza preavviso,
I 404 tipi di malattie, e così via,
mai facciano del male ad un essere incarnato!
Che le sofferenze dovute allo squilibrio dei quattro elementi,
per cui mente e corpo sono privati di ogni piacere,
siano del tutto acquietate, e corpo e mente possiedano radianza e potere,
e siano dotati di lunga vita, buona salute e benessere.
Grazie alla compassione dei guru e dei Tre gioielli,
al potere delle ḍākinī, dei protettori e dei custodi del Dharma,
e grazie alla forza dell'infallibilità del karma e dei suoi risultati,
possano tutte queste numerose dediche e preghiere essere esaudite non appena pronunciate.